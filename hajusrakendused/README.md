## Kuidas selles aines lõpphinne kujuneb
- esimesed kolm harjutust peab saama vähemalt hindele 3
- aine läbimiseks peab osa võtma vähemalt pooltest tundidest (loengutes räägime erinevatel teemadel, mida harjutused ei kata)

Iga harjutuse juures on kirjas selle harjutuse hindekriteeriumid. Harjutusi hindan klassis kohapeal küsides täiendavaid küsimusi. GitHubis, Teamsis, Discordis või e-postiga saadetud töid ma vastu ei võta. Täna on need ülesanded tehisaru kasutades 5 minutiga lahendatavad, pean veenduma, et saad aru mida sinu kood tegelikult teeb ja oled kontrollinud selle toimimist.

Harjutused tuleb esitada esimesel võimalusel ja mitte enne poolaasta lõppu, tavaliselt enne 15. juunit või 15. detsembrit. Planeerin igasse kohtumisse aja, et töid kohapeal teha ja esitada. Kursuse lõppedes on järelevastamise võimalus tavaliselt järgmisel aastal uue rühma tundides aga siis on eelisjärjekorras need, kelle tundidesse te liitute (põhimõtteliselt võib juhtuda et istute 45 minutit ja ootate, kuni ma saan teie juurde tulla).

## Eesmärk
Selles aines on meie eesmärgiks aru saada, mis tehnikatega saame rakendused üle Interneti suhtlema panna ning mida ja kuhu tuleb koodis kirjutada, et rakendused saaksid omavahel andmeid vahetada. Teeme läbi vähemalt ühe protokolliga suhtluse (HTTP).

## Hajusrakenduste harjutused
1. [Ilmaennustuse API](https://github.com/timotr/harjutused/blob/main/hajusrakendused/ilmaennustus.md) (in English [Weather API](https://github.com/timotr/harjutused/blob/main/hajusrakendused/weather.md))
2. [Varuosade API](https://github.com/timotr/harjutused/blob/main/hajusrakendused/varuosad.md) (in English [Spare Parts API](https://github.com/timotr/harjutused/blob/main/hajusrakendused/spareparts.md))
3. [Ülesannete nimekirja klientrakendus](https://github.com/timotr/harjutused/blob/main/hajusrakendused/yl-nimekiri-klient.md) (in English [To-Do client app](https://github.com/timotr/harjutused/blob/main/hajusrakendused/todo-client.md))
4. Ainete-ülene projekt / A cross-curricular project

### 2025 kevad TA-23 rühma tähtajad:
- Weather API veebruari lõpp 04.03.2025
- Spare Parts API märtsi lõpp 01.04.2025
- Maarja domeeni server aprilli lõpp xx.05.2025
- ToDo client app  31.05.2025

## Boonus harjutused, kui jõuame
- Raspberry Pi kahe kontrolleri vaheline suhtlus serveriga (üks tiim teeb buttoni, teine tiim ledi)
- Maarja's domain registration form backend
- API Gateway (load-balancer) näide
- Webhook näide
- Long-polling näide
- Päris krüptot proovida kasutada? Vähemalt walleti ideest aru saada.

## Tehisaru kasutamine
AI kasutamine ei ole keelatud, see kiirendab õppimist, aga ainult siis, kui seda õigesti kasutada: lugeda rahulikult läbi kõik tema antud vastused ja küsida talt täiendavaid küsimusi, kui midagi tema vastustest jääb segaseks. Iga harjutuse juures on ka täiendavad teemad, mida võiksite osata, need on mõistlik koos AI-ga läbi käia, see tähendab: kopeerid küsimuse harjutusest tehisaru vestlusaknasse ja loed vastust, võimaluse korral rakendad enda koodis. 

Klassikaline *prompt* AI'le oleks "Teen koolis C#-ga harjutust, kus pean läbi HTTP pärima ilmaandmed ja need ekraanile printima. Millised on sammud selle teostamiseks." Ära anna talle rohkem detaile, ta seletab esmased sammud mida tegema peaksid. Pärast seda saad ise proovida vahetada näidises välja aadressi selle API vastu, mis mina soovitasin kasutada. Kuna AI algne näide võib näidata hetke temperatuuri aga sina pead harjutuses näitama tervet nimekirja siis nüüd saad küsida: "Mida ma peaksin tegema, et näidata ilmaennustust järgmiseks 5 tunniks? Ära näita mulle koodi ette, vaid seleta mida peaksin uurima." Samu küsimus võid küsida ka õpetajalt või klassikaaslaselt.

Väldi laiskasid *prompt*'e nagu "Tee mulle app" ja "See ei hakanud tööle". Täpsusta mida sa tegid ja mille järgi said aru, et see ei hakanud tööle. Programmeerija oskus läheb aina rohkem sinna suunas, et suudad aru saada mis on õige lahendus ja mis praegu valesti on. Tunned tööriistu millega näed veakoode jms. Mingeid *prompt*'imise soovitusi võib leida sellest artiklist: https://medium.com/@zahwahjameel26/mastering-prompting-techniques-for-vibe-coding-e140ad07603b


